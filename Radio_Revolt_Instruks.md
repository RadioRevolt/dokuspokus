#Instruks for Radio Revolt
###*Skrevet av Awa Sarr, redaksjonssjef 2014*  
###*Redigert av Kris Monsen, radioredaktør 2015*  

*Alle medlemmer i Radio Revolt og evt andre brukere av Radio Revolts studioer skal være kjent med denne instruksen. Trossing av instruksen kan i verste fall føre til inndragelse av lucasbrikke og gjengkort.*

Det som er skrevet med uthevet skrift er ting som dere **må** gjøre, resten er ment som retningslinjer.

###Før sending
* **Om du skal ha sending, pass på at du har booket studio! Studio skal alltid være booket når en produserer sending.**
* Det anbefales å ha noe preprodusert i sendingene. Dette skaper god variasjon.
* **Om du ikke skal ha sending, pass på at reprise er lagt opp. Du skal alltid varsle radioledelsen om dette.**
* **Varsle alltid tekniker i god tid om du ikke skal ha sending.**
* *Sett på opptak. (Sendingen kan evt hentes ifra en opptaksserver om sendingen foregikk live)*
* **Sendinger utenfor oppsatt sendeskjema må klareres med radioredaktører**
* Når dere skal lage jingler, bruk andre stemmer enn de som er med i programmet

###Under sending
* Å stå når man snakker resulterer i bedre pusting og bedre stemmebruk. 
* **Telefoner av!** Facebooklyder og signalstøy ifra telefon er fryktelig irriterende å høre på.
* Husk å si hvilken radiokanal og program man hører på. Bruk navn når dere snakker til hverandre.
* Om jingelen sier "Radio Revolt" eller noe annet, er det dog liten vits å repetere den informasjonen med en gang etterpå.
* Ikke tygg tyggis, klikk med penner, ta på bordet, flytt mikrofoner eller lag andre former for “irriterende” lyder.
* **Kun drikke i lukket kontainer er tillatt, og skal ikke under noen omstendigheter ligge på sendingsbordet. Mat spises utenfor studiolokalene.**
* Pass på at popfilter ikke er borti mikrofonen.
* Du bør ikke snakke lengre enn to knyttnever unna mikrofonen.
* Et stikk bør vare i ca 3 min

###Etter sending
* **Rydd opp etter både deg selv og andre!**
* **Klipp podcast**
* **Send produsentmail til radioledelsen via radioredaktor@studentmediene.no**
Produsentmail skal inneholde:
    - Hvordan synes dere sendingen gikk? Hvem var med?
    - Er det noe som skjer i programmet vi bør vær obs på? Trengs det kursing?
    - Legg ved et lytterklipp du ønsker evaluert
    - Legg ved bildet til artikkelen og hvor du hentet den ifra (må være godkjent for kommersielt bruk)
* **Legg sendinger (både stream on demand og podcast) ut på Dusken.no**
* Panger, gjengiser, funker og folk generelt gir mer enn gjerne tilbakemelding om du vil ha.

###I studio
* **Mat skal ikke spises i studio**
* **Det skal ikke drikkes alkohol i studio uten avtale med lucassjef og radioledelsen.**
* **Væske skal IKKE oppbevares på miksebordet, og skal være i lukket kontainer (flaske).**

###Reportasje
* **Om du skal bruke en opptaker, book den og kvitter den ut. Opptakere skal ikke lånes over natta uten godkjenning fra radioledelsen.**
* Bruk studenter så mye som mulig i reportasjene deres. Det gjør at den personen vil høre på sendingen og vil også få vennene sine til å høre på.
